---
layout: post
lang: ro
title: Când și cum plantăm, sfaturi utile despre grădinărit
description: >-
  În funcţie de starea vremii, dacă martie este o lună destul de caldă, fără
  ploi abundente sau vânt puternic, este recomandat să se înceapă lucrările la
  gradină pentru a fi curăţată şi pregătită pentru primăvară. După curăţarea
  acesteia, totul se poate observa mult mai bine, pentru a oferi echipei
  claritate în dezvoltarea proiectului.
author: Claudia
featured: true
categories:
featured_image: /uploads/pexels-greta-hoffman-7728082-1-1.jpg
url:
seo:
  title:
  description:
  social_image:
  keywords:
  hide-from-google: false
---
![](/uploads/pexels-greta-hoffman-7728082-1-1.jpg){: width="1200" height="800"}

Sursa: Pexels

În funcţie de starea vremii, dacă martie este o lună destul de caldă, fără ploi abundente sau vânt puternic, este recomandat să se înceapă lucrările la gradină pentru a fi curăţată şi pregătită pentru primăvară. După curăţarea acesteia, totul se poate observa mult mai bine, pentru a oferi echipei claritate în dezvoltarea proiectului.

**Munca în grădină**

În funcţie de dorinţa clientului, echipa noastrăpoate să ofere servicii de calitate şi consultanţă pentru mai multe tipuri de activităţi de grădinărit: de la schimbarea sau modfiicarea formei sau a arhitecturii grădinii, la redecorarea acesteia, până la aranjarea plantelor sau a altor activităţi de acest fel. Ce înseamnă practic acest proces? În prima etapă, începem să lucrăm pământul, pentru a trasa forma viitoarei grădini, în funcţie de cum vrem să arate în acest an. În etapa a doua, echipa pregăteşte terenul pentru plantare: nivelăm şi afânăm pământul, iar după preferinţe începem montarea elementelor structurale fixe, borduri, pietre, granit, ardezit pentru alei sau trotuare, stâncării, pietre de râu pentru un potenţial iaz sau pârâu, dar şi multe altele. În această perioadă, pământul este moale şi uşor de lucrat, motiv pentru care aceste munci grele se realizează primăvara.

**Anotimpul regenerării**

După reorganizare şi rearanjare, terenul proaspăt pregătit trebuie fertilizat în mai multe etape, apoi fiind gata de plantare. În amenajarea grădinii punem de asemenea accent şi pe zona verde din jur, în funcţie de tipul şi de aspectul acesteia. Îi putem umple golurile existente din anotimupul rece sau însămânţăm pur şi simplu un nou gazon. Primăvara este o vreme cu multă umiditate, iarba va încolţi rapid şi va prinde rădăcini puternice. Ulterior, fertilizăm iarba, pentru o eficienţă mai mare şi, astfel, în toată perioada caldă a anului vom avea un gazon foarte frumos, verde şi sănătos.
